Fiyat karşılaştırma servisleri, hem teorik hem de pratik açıdan geniş bir ilgi alanıdır. İlk
uygulamalarından bu yana, bu servislerin hızlı bir ilerleme kaydettiği görülmektedir. Fiyat
karşılaştırma servisleri, hayatın çeşitli alanlarında uygulanabilirliği olması ve kullanımının
giderek yaygınlaşması nedeniyle önem kazanmıştır. Anlık veri takibi ve kişiye özel
uygulamaların geliştirilmesi sayesinde, bu servislerin hayatımızın önemli bir parçası haline
gelmesi beklenmektedir.[1]
Ancak, günümüzde fiyat karşılaştırma servisleriyle ilgili en büyük sorun, veri toplamadır.
Kaynaktan alınan verilerin sistemlere aktarılması, aktarım sonrası doğrulanması ve verilerin
karşılaştırılması süreci çeşitli sorunlara yol açabilmektedir. 7 Aralık 2022 tarihinde yayınlanan
32036 sayılı Resmi Gazete'ye göre, zincir marketlerin verilerini Ticaret Bakanlığı'nın sistemine
girmesi zorunluluk hâline gelmiştir. Bu durum, belirtilen sorunlara bir ölçüde çözüm
getirebilmektedir. Ticaret Bakanlığı'nın verilerini açık kaynak olarak sunması sonrasında fiyat
karşılaştırma servislerinin hizmet kalitesinde artış beklenebilir.[2] Sistem gecikmelerinin
azaltılması için geliştirilen yöntemler, ortamlar ve mimariler, fiyat karşılaştırma servislerindeki
kalitenin belirleyici faktörleri olacaktır.
Bu tez aynı zamanda, kullanıcı-tabanlı bir fiyat karşılaştırma uygulamasının teknik yönlerini de
ele almaktadır. Uygulama geliştirme sürecinde kullanılan programlama dilleri, seçilen
çerçeveler (frameworks), veritabanı yönetimi, kuyruk yönetimi, kullanıcı arayüzü tasarımı ve
güvenlik önlemleri gibi konular üzerinde detaylı bir şekilde durulmuştur.
Son olarak, bu tez çalışmasıyla elde edilen sonuçların, perakende ve e-ticaret alanında akademik
araştırmalara ve pratik uygulamalara katkı sağlamasını umuyoruz. Uygulama, kullanıcıların
alışveriş deneyimini optimize etmeyi hedeflemekte ve gelecekteki çalışmalara ilham kaynağı
olabilecektir.
Bu tez çalışmasını tamamlamak için yoğun bir emek sarf edildi ve birçok zorlukla karşılaşıldı.
Ancak, bu süreçte kazanılan deneyimler ve elde edilen bilgi birikimi, gelecekteki projelerde ve
çalışmalarda değerli bir temel oluşturacaktır.
Sonuç olarak, bu tez çalışması, kullanıcı-tabanlı bir fiyat karşılaştırma mobil uygulamasının
ayrıntılı bir incelemesini sunmaktadır. Umarız, bu çalışma perakende ve e-ticaret sektörüne yeni
bir bakış açısı getirir ve kullanıcıların alışveriş deneyimini optimize etmeyi hedefleyen yenilikçi
çözümler sunar.
Bu çalışmanın gerçekleştirilmesi boyunca bize her türlü destek ve yardımı sağlayan değerli
hocamız Doç. Dr. Derya Yıltış Kaplan’a en içten dileklerimizle teşekkürlerimizi sunarız.
Ayrıca, tüm eğitim hayatımız boyunca bize rehberlik eden, destekleyen ve en önemlisi eğitimin
önemini ve çalışma disiplinini bize kazandıran ailemize de teşekkürlerimizi sunarız.

Ömer Can Uyar 1306170082
Umut Can Öztürk 1306170070
